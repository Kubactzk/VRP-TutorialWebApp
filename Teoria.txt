Problem marszrutyzacji pojazdów VRP (ang. Vehicle Routing Problem) jest NPtrudnym problemem, którego rozwiązanie jest kluczem do zwiększenia efektywności w transporcie.

Oprogramowanie służące do rozwiązywania problemów VRP generuje
spore oszczędności rzędu 5–30% dla używających go firm [129]. Dokładne metody
nie są jednak w stanie podać w sensownym czasie rozwiązania dla instancji zawierających więcej niż 50–100 klientów. Dla takich problemów używane są rozwiązania przybliżone.

Typy problemów:
- CVRP (Capacity constrained VRP) - ograniczenie jedynie ładownością pojazdu
	Założenia modelu CVRP to:
	• stała liczba identycznych pojazdów posiadających określoną ładowność,
	• stała liczba klientów ze zleceniami o określonym rozmiarze i lokalizacji,
	• pojazdy są w stanie wykonywać zlecenia klientów, jednak całkowity rozmiar
	obsłużonych przez pojazd zleceń nie może być większy niż jego ładowność,
	• pojazdy są zlokalizowane w centralnej bazie, w której rozpoczynają i kończą pracę,
	• podane są koszty podróży pomiędzy punktami,
	• celem optymalizacji jest minimalizacja kosztów obsługi klientów